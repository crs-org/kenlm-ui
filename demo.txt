Деталі: Льотчик, чия особистість наразі не розкривається, розповідає, що майже щодня пілоти винищувачів F-16 виконують не один і не два польоти на ураження противника за лінією бойового зіткнення, на території Російської Федерації, на тимчасово окупованій росіянами території. Також льотчики "Фальконів" виконують польоти на прикриття інших бойових побратимів побратимів (Міг-29, Су-27, Су-24, Су-25).

Пілот зазначає, що ефективність використання західної техніки українськими воїнами як наземної, так і повітряної дуже висока.

Пряма мова: "Майже кожна ракета приходить в ціль… Більш ніж 80% випущених нами ракет приходять у ціль. Знищують як "Шахеди", так і крилаті ракети морського, повітряного і наземного базування.

Цілі нам завчасно відомі, розвідка наша працює досить непогано, навіть попри те, що в медіа розганяли, що ми не отримуємо дані розвідки… Можна сказати, що наші сили розвідки дуже швидко адаптуються, ми отримуємо актуальні дані…

Наразі ми можемо завдавати удари тільки в тактичну глибину, проте ефективність цих ударів дуже висока: якщо ми захочемо, то наша бомбочка залетить комусь у віконце".

Президент Володимир Зеленський удень 26 березня прибув з анонсованим візитом до Франції.

Джерело: "Європейська правда"

Деталі: Інформацію підтвердив журналістам прес-секретар президента Сергій Нікіфоров. 

Єлисейський палац напередодні анонсував, що ввечері середи Зеленського прийме президент Франції Емманюель Макрон для підготовки до безпекового саміту, який відбудеться наступного дня.

Ідеться про саміт "коаліції рішучих", запланований на 27 березня у Парижі. Вперше коаліція, яка готує підґрунтя для гарантування майбутнього повоєнного врегулювання, зустрілася на початку березня в Лондоні.

З того часу відбулося кілька зустрічей коаліції у різних форматах. Зокрема, 15 березня на околицях Лондона зустрілись військові керівники, щоб обговорити плани щодо введення в Україну міжнародних сил.

За даними агентства Bloomberg, Франція і Британія ведуть переговори між 37 країнами щодо формування "коаліції рішучих" для України в разі досягнення мирного врегулювання. 

